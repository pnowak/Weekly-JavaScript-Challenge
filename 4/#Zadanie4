Czwarte zadanie to wykonywanie żądań HTTP i praca z REST API. Jest to niezbędny element wszystkich interaktywnych aplikacji webowych.

# Zadanie
Stwórz aplikację w JavaScript i HTML. Aplikacja po uruchomieniu ma umożliwić wyszukiwanie zabawnych gifów z Giphy.com.

## Założenia i wymagania:
- aplikacja wyświetla pole tekstowe
- użytkownik może wpisywać tam dowolne słowa
- wyszukiwanie powinno następować automatycznie po wpisaniu tekstu, np. 300ms po wpisaniu ostatniej literki
- gdy znalezione zostaną jakieś rezultaty, powinny zostać one wyświetlone poniżej
- jeśli nie ma żadnych rezultatów, powinien pojawić się stosowny komunikat
- oceniane będą: Prawidłowe działanie, obsługa błędów, czytelność kodu
- ważnym aspektem pracy z jakimkolwiek API jest przewidywanie problemów z połączeniem – użytkownik może na chwilę „stracić internet”, albo serwer może być przez moment offline

Dokumentacja API Giphy wraz z przykładami jest dostępna tutaj: https://github.com/Giphy/GiphyAPI

Do wykonywania żądań do API polecam nie korzystać ani z jQuery, ani z XMLHttpRequest (XHR), tylko z funkcji fetch(). Fetch API działa już teraz we wszystkich popularnych przeglądarkach: Chrome, Firefox, Safari (Technological Preview) oraz Edge (Windows 10 Anniversary Update).

API Giphy zwraca “gify” w kilku formatach. Pliki z rozszerzeniem .gif ważą dużo i długo się ładują, dlatego polecam skorzystać np. z formatu mp4 i tagu <video>.

## Tagi:
- Fetch API
- Promise
- tag video
- debounce